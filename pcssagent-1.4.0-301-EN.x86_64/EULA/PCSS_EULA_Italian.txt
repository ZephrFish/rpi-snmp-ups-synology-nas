CONTRATTO DI LICENZA PER L’UTENTE FINALE
Licenza esente da royalty per PowerChute Serial Shutdown
(“EULA”)
(Versione 2.0, 28.09.22)

IMPORTANTE – LEGGERE ATTENTAMENTE:
LEGGERE ATTENTAMENTE IL PRESENTE EULA, CHE REGOLA L’USO DA PARTE DELL’UTENTE DEL PRODOTTO SOFTWARE DI ACCOMPAGNAMENTO, INDIPENDENTEMENTE DAL FATTO CHE IL PRODOTTO SOFTWARE SIA STATO OTTENUTO DALL’UTENTE PER VIA ELETTRONICA, TRAMITE DOWNLOAD O SU CD, DISCO O ALTRO SUPPORTO. INOLTRE, IL PRESENTE EULA REGOLA L’USO DA PARTE DELL’UTENTE DEL PRODOTTO SOFTWARE INDIPENDENTEMENTE DAL FATTO CHE ALL’UTENTE SIA STATA CONCESSA UNA LICENZA DI PROVA, VALUTAZIONE, DIMOSTRAZIONE, STANDARD O QUALSIASI ALTRO TIPO PER USARE IL PRODOTTO SOFTWARE.
PER CONFERMARE L’ACCETTAZIONE DA PARTE DELL’UTENTE DEI TERMINI E DELLE CONDIZIONI DEL PRESENTE EULA E DEI VINCOLI DA ESSO CREATI, FARE CLIC SUL PULSANTE APPROPRIATO CHE APPARE SULLO SCHERMO DURANTE IL PROCESSO DI INSTALLAZIONE. SE NON SI DESIDERA FARE PARTE DEL PRESENTE EULA E NON SI DESIDERA ESSERE VINCOLATI DAI RELATIVI TERMINI E CONDIZIONI, FARE CLIC SUL PULSANTE CONTRARIO APPROPRIATO O SUL PULSANTE DI ANNULLAMENTO; QUESTA AZIONE INTERROMPERÀ AUTOMATICAMENTE IL PROCESSO DI INSTALLAZIONE. IN QUEST’ULTIMO CASO, SE IL PRODOTTO SOFTWARE È GIÀ STATO FORNITO ALL’UTENTE COME COPIA FISICA, L’UTENTE È TENUTO A RESTITUIRE IL PRODOTTO SOFTWARE ENTRO TRENTA (30) GIORNI DALLA RICEZIONE DELLO STESSO (COMPRESI TUTTI I MATERIALI STAMPATI ANNESSI, INSIEME CON I LORO CONTENITORI) AL LUOGO NEL QUALE È STATO OTTENUTO. SE IL PRODOTTO SOFTWARE È STATO FORNITO ALL’UTENTE IN FORMA DI DOWNLOAD, L’UTENTE DOVRÀ IMMEDIATAMENTE ELIMINARE O DISTRUGGERE IL SOFTWARE, COMPRESI TUTTI I FILE COLLEGATI E OGNI ALTRO MATERIALE ELETTRONICO, DAI PROPRI COMPUTER, DISCHI FISSI, SERVER, TABLET, SMARTPHONE O ALTRI DISPOSITIVI CONTENENTI IL PRODOTTO SOFTWARE.
Il presente EULA costituisce un contratto legale tra la persona fisica, azienda, società o altra entità giuridica alla quale il Prodotto Software è stato fornito (qui definito “Utente”) e Schneider Electric (secondo la definizione fornite di seguito). È responsabilità dell’Utente accertarsi di disporre della facoltà legale, sotto le leggi applicabili all’Utente, di stipulare il contratto creato dal presente EULA. È inoltre responsabilità dell’Utente assicurarsi che ogni persona che esegua l’installazione del Prodotto Software disponga del mandato o dell’autorità legale necessari a vincolare l’Utente e confermare l’accettazione da parte dell’Utente dei termini e delle condizioni del presente EULA. Se qualunque altro soggetto (ad esempio un integratore di sistema, incaricato, consulente o qualsiasi altra parte) installa o usa il Prodotto Software per conto dell’Utente prima dell’uso del Prodotto Software da parte dell’Utente, tale parte sarà considerata agente o rappresentante dell’Utente operante per conto dell’Utente, e l’Utente sarà considerato come se avesse accettato tutti i termini e le condizioni contenute nel presente EULA come se l’Utente avesse installato o usato il Prodotto Software di per sé. Se l’Utente è una terza parte (ad esempio un integratore di sistema, incaricato, consulente o qualsiasi altra terza parte) che installa o usa il Prodotto Software per conto o prima di un utente finale o titolare di licenza per il Prodotto Software (nel seguito “Utente Finale”), è responsabilità dell’Utente accertarsi di avere ottenuto il mandato o autorità legale necessari a vincolare l’Utente Finale al presente EULA.
SE NON DIVERSAMENTE CONCORDATO PER ISCRITTO DA SCHNEIDER ELECTRIC, i SERVIZI DI ASSISTENZA E MANUTENZIONE DEL SOFTWARE NON SONO INCLUSI.
I termini del presente EULA valgono per il Prodotto Software che accompagna il presente EULA o al quale il presente EULA è riferito, compreso ogni supporto associato contenente qualsiasi dispositivo che attivi il/i programma/i contenuto/i in detto software, tutta la documentazione, informazioni, specifiche, istruzioni o materiali cartacei, elettronici o in rete (nel seguito la “Documentazione”) relativi a detto software (nel seguito il “Prodotto Software”). La Documentazione può essere reperita tramite il sito web di Schneider Electric su http://schneider-electric.com o http://apc.com o contattando il centro di assistenza locale di Schneider Electric. L’Utente accetta che tale Documentazione e ogni altro materiale potranno essere forniti solo in lingua inglese, salvo diverso obbligo imposto dalla legislazione locale senza possibilità di limitazione o rinuncia contrattuale. Il Prodotto Software include inoltre tutti gli aggiornamenti al software, componenti aggiuntivi, servizi web e/o supplementi relativi al Prodotto Software che Schneider Electric potrà fornire all’Utente o rendere disponibili all’Utente dopo la data nella quale l’Utente otterrà la propria copia iniziale del Prodotto Software e dopo l’accettazione del presente EULA da parte dell’Utente, nella misura in cui tali elementi non siano accompagnati da un contratto di licenza o termini d’uso distinti, nel qual caso prevarrà tale contratto di licenza separato.
Ai fini del presente EULA, per “Schneider Electric” si intende la società Schneider Electric IT Limited, registrata in Irlanda con numero 660893, con sede legale in City East Business Park, Ballybrit, Galway, H91 HT73, Irlanda.
I termini e le condizioni del presente EULA valgono anche per l’Utente e dovranno rimanere interamente applicabili tra Schneider Electric e l’Utente anche ove il Prodotto Software sia consegnato all’Utente come applicazione mobile mediante qualsiasi piattaforma o punto vendita per applicazioni mobili di proprietà di Schneider Electric o di qualsiasi altra terza parte ufficialmente incaricata o riconosciuta da Schneider Electric per commercializzare il Prodotto Software come applicazione mobile. Inoltre, i termini e le condizioni del presente EULA valgono per l’Utente anche se l’Utente ha ottenuto il Prodotto Software da un distributore o rivenditore autorizzato da Schneider Electric. Il presente EULA fornisce all’Utente unicamente diritti limitati per l’uso del Prodotto Software come specificati nel presente EULA, e Schneider Electric e i suoi fornitori di licenza si riservano ogni altro diritto. L’Utente accetta di usare il Prodotto Software unicamente come espressamente consentito da questo EULA, e l’Utente sarà soggetto a ogni limitazione tecnica in questo Prodotto Software che permetta all’Utente di usare il Prodotto Software unicamente in certi modi.
Ai fini del presente EULA, i termini con iniziali maiuscole indicati di seguito avranno il significato definito qui sotto:
Per “Diritti di Proprietà Intellettuale” si intendono tutti i diritti di ogni tipo e natura esistenti a qualsiasi titolo sotto qualsiasi legge, regolamento, ordinanza, ordine, trattato, convenzione o altro, tra cui a titolo esemplificativo e non esaustivo ogni eventuale brevetto, modello di utilità, diritto morale, diritto d’autore, diritto connesso, marchio commerciale e diritto legato a presentazioni commerciali, diritto relativo a topografie di circuiti integrati, marchio di servizio, diritto relativo a nomi di dominio, modello, software, database e informazione riservata (inclusi i diritti relativi al know-how e segreti commerciali), indipendentemente dal fatto che essi siano stati pubblicati o meno e dal fatto che essi siano registrati o meno, tra cui in particolare le relative applicazioni di rinnovo, e oltre a ogni altro eventuale diritto e forma di protezione avente effetto equivalente o simile riconosciuto ai sensi delle leggi di qualsiasi paese o territorio.
Per “Leggi Vincolanti” si intendono le leggi esistenti nella giurisdizione dell’Utente che si applicano indipendentemente dalla scelta di legge applicabile che regola il presente EULA e che la legge non permette di limitare o escludere.
Per “Informazioni Personali” si intendono tutte le informazioni relative a una persona fisica identificata o identificabile, dove una persona fisica identificabile è una persona fisica che possa essere identificata, direttamente o indirettamente, in particolare in riferimento a un identificatore come un nome, un numero di identificazione, dati di posizione, un identificatore online o uno o più fattori specifici per l’identità fisica, fisiologica, genetica, mentale, economica, culturale o sociale di tale persona fisica.
Per “Consociata Schneider Electric” si intende qualsiasi azienda, società o altra entità giuridica che direttamente o indirettamente (i) controlli Schneider Electric o (ii) sia controllata da Schneider Electric o (iii) si trovi sotto controllo comune con Schneider Electric, dove il termine “controllo” ai fini di questa definizione indica la capacità di controllare o dirigere direttamente o indirettamente il consiglio, l’organo esecutivo, il processo decisionale o la gestione di un’entità in virtù di proprietà, diritto di nomina, diritto di controllare l’elezione o la nomina, diritto di voto, capacità di controllare l’esercizio del diritto di voto, contratto di gestione o qualsiasi altro contratto. Indipendentemente dalla succitata definizione di Consociata, AVEVA Group Plc. e le entità da essa controllate non si considerano essere Consociate Schneider Electric.
Per “Informazioni dell’Utente o degli Utenti Finali” si intendono tutte le informazioni, contenuto e dati diversi dalle Informazioni Personali di proprietà dell’Utente e di ogni eventuale Utente Finale, tra cui a titolo esemplificativo e non esaustivo testo, audio o file, che il Prodotto Software stesso, l’Utente o lo/gli Utente/i Finale/i possano caricare, raccogliere, archiviare, elaborare, creare e/o modificare mediante l’uso del Prodotto Software.

1.	CONCESSIONE DELLA LICENZA
1.1	In considerazione del fatto che l’Utente accetta di sottostare ai termini e alle condizioni contenute nel presente EULA, e subordinatamente al rispetto degli stessi da parte dell’Utente, Schneider Electric concede all’Utente un diritto di licenza non esclusivo, non trasferibile, gratuita, limitato e valido nel mondo intero (eccettuato il Giappone, per il quale si dovrà acquistare un diritto di licenza a parte per l’uso del Prodotto Software presso la pertinente Consociata Schneider Electric) per l’uso del Prodotto Software descritto nella Documentazione o nel Box di Informazione/Installazione, in relazione a detto Prodotto Software per il termine ivi identificato e in accordo con il modello di licenza ivi identificato. Se l’Utente è una persona fisica individuale, il Prodotto Software potrà essere utilizzato esclusivamente per uso personale dell’Utente. Se l’Utente è un’azienda, società o altra entità giuridica, il Prodotto Software potrà essere usato esclusivamente ai fini della normale attività dell’Utente. L’uso è limitato al numero applicabile di nodi, da parte del/i particolare/i utente/i indicato/i, nella/e particolare/i ubicazione/i, sul/i particolare/i dispositivo/i e/o sul/i particolare/i sistema/i per i quali all’Utente è stata concessa la licenza per tale Prodotto Software, intesi come numero di nodi, ubicazione/i, dispositivo/i e/o sistema/i identificati nella Documentazione o nel Box di Informazione/Installazione. Se la Documentazione o il Box di Informazione/Installazione non indica una durata/termine della licenza concessa qui di seguito, tale licenza proseguirà finché il Prodotto Software sarà sostituito da un nuovo software che Schneider Electric renda disponibile all’Utente e per il quale l’Utente confermi l’accettazione dell’uso in accordo con il contratto di licenza per l’utente finale che in tal caso regolerà l’uso di detto nuovo software (a meno che la licenza concessa dal presente documento sia una licenza di prova, nel qual caso la durata/termine si intenderà essere pari a trenta (30) giorni dalla consegna dello stesso). Il Prodotto Software sarà fornito all’Utente esclusivamente in forma di codice oggetto (leggibile da computer), e in nessuna circostanza Schneider Electric sarà obbligata a divulgare il codice sorgente del Prodotto Software all’Utente, a meno che tale obbligo sia imposto in accordo con la Sezione 11. Il Prodotto Software (compresa la relativa Documentazione) si intende concesso in licenza all’Utente e non venduto all’Utente.
1.2	Il presente EULA descrive e regola il diritto dell’Utente a installare e usare il Prodotto Software. Si concorda espressamente che i termini e le condizioni del presente EULA valgono a esclusione di e prevarranno e annulleranno ogni altro termine o condizione, compresi quelli contenuti in ogni eventuale ordine d’acquisto o documento d’acquisto emesso o inviato dall’Utente, siano essi precedenti o successivi alla data di entrata in vigore del presente EULA, i termini e le condizioni di ogni eventuale ordine d’acquisto o documento d’acquisto emessi dall’Utente intendendosi espressamente rifiutati da Schneider Electric.
1.3	Alla scadenza del periodo di prova o alla scadenza del periodo di tempo limitato per il quale la licenza è stata concessa all’Utente, la licenza concessa all’Utente per il Prodotto Software si intenderà automaticamente e immediatamente revocata e scaduta, a meno che si ottenga un’ulteriore licenza presso Schneider Electric. Di conseguenza il Prodotto Software potrà essere automaticamente disinstallato e/o reso inutilizzabile (con o senza preavviso).
1.4	L’Utente riconosce che qualora fosse necessario attivare il Prodotto Software da parte dell’Utente attraverso l’uso di Internet o del telefono, potrebbero essere applicati canoni e/o tariffe Internet, che saranno a carico dell’Utente.
1.5	Ove siano state progettate/incorporate misure tecnologiche mirate a prevenire l’uso illecito o non autorizzato del Prodotto Software, l’Utente accetta che Schneider Electric potrà adottare tali misure e l’Utente acconsente ad attenersi a tutti i requisiti relativi a tali misure tecnologiche. Tali misure non costituiscono un difetto nel Prodotto Software né concedono all’Utente alcun diritto di garanzia.
1.6	Fatto salvo il caso in cui l’Utente abbia acquistato una Licenza Aziendale come espressamente definita nel presente EULA, è proibito l’uso indiretto, concomitante o condiviso del Prodotto Software, l’uso del Prodotto Software dovendo essere concesso in licenza ai sensi del presente EULA come Licenza per Singolo Utente o Licenza per Multipli Utenti.
1.7	La Licenza per Singolo Utente si applica quando in un’etichetta apposta sul supporto del Prodotto Software stesso, nel suo Box di Informazione/Installazione, nella sua Documentazione o altrove si indica “Licenza per Singolo Utente”. Una Licenza per Singolo Utente può essere esclusivamente installata e usata in qualsiasi istante su un singolo nodo o singolo personal computer, tablet, smartphone o dispositivo analogo (nel seguito “Dispositivo”), essendo proibiti la sua installazione e il suo uso su una rete o qualsiasi altro sistema informatico multistazione che consenta un uso simultaneo da parte di vari utenti.
1.8	Indipendentemente dalla Sezione precedente, l’Utente potrà scaricare e usare il Prodotto Software su più di un singolo Dispositivo se: (i) il Prodotto Software è un’applicazione mobile (app) e (ii) detti Dispositivi sono tutti usati dall’Utente con lo stesso account utente dal quale l’applicazione è stata inizialmente scaricata.
1.9	La Licenza per Multipli Utenti si applica quando in un’etichetta apposta sul supporto del Prodotto Software stesso, nel suo Box di Informazione/Installazione, nella sua Documentazione o altrove si indica “Licenza per Multipli Utenti”. Una Licenza per Multipli Utenti consente un numero illimitato di installazioni simultanee del corrispondente Prodotto Software su diversi nodi, personal computer o Dispositivi simili, su una rete o su un qualsiasi altro sistema informatico multistazione, a meno che tale Licenza per Multipli Utenti limiti il numero dei nodi o degli utenti al numero definito per il Prodotto Software corrispondentemente acquistato e registrato. Ove l’Utente usi una Licenza per Multipli Utenti attraverso una rete o un qualsiasi altro sistema informatico multistazione, sarà responsabilità dell’Utente porre in essere i mezzi necessari a garantire che tutte le limitazioni stabilite nel presente EULA siano rispettate.

2.	LIMITAZIONI
2.1	L’Utente potrà installare, usare e visualizzare il Prodotto Software e accedere a esso su un computer o un altro Dispositivo esclusivamente nel rigoroso rispetto della Documentazione allegata e unicamente per gli scopi specifici dichiarati nella presente Documentazione o nel presente EULA.
2.2	Inoltre, salvo ove diversamente ed espressamente richiesto o autorizzato dalla legislazione applicabile, o diversamente ed espressamente permesso entro i termini di una Licenza Aziendale in vigore, l’Utente non potrà, né potrà permettere ad altri di:
(i)	copiare il Prodotto Software, tranne a esclusivi fini di creazione di copie di sicurezza a supporto dell’uso del Prodotto Software consentito all’Utente. Ognuna di tali eventuali copie dovrà includere tutti gli avvisi relativi ai diritti d’autore e ogni altra dicitura di proprietà presente sul Prodotto Software originale. All’Utente sono proibiti la vendita, la concessione in uso, la concessione in licenza, il noleggio e il trasferimento di qualsiasi copia del Prodotto Software in qualsiasi altro modo. Ove questo Prodotto Software contenga Documentazione fornita solo in formato elettronico oppure online, all’Utente sarà concesso di stampare una copia di tale Documentazione elettronica per ogni licenza acquisita per il Prodotto Software. Ove il presente Prodotto Software contenga Documentazione fornita in formato cartaceo, all’Utente sarà concesso di eseguire una copia di tale Documentazione cartacea per ogni licenza acquisita per il Prodotto Software;
(ii)	modificare, adattare, tradurre, reingegnerizzare, decompilare, disassemblare o cercare di ricostruire in altro modo il codice sorgente del Prodotto Software, o creare opere derivate a partire dal Prodotto Software. Inoltre, in caso di errori, bug o difetti del Prodotto Software, Schneider Electric si riserva espressamente il diritto di correggere tali errori, bug o difetti nella misura consentita dalla legge;
(iii)	concedere in sublicenza, concedere in uso, trasferire o noleggiare il Prodotto Software, ovvero consentire a terzi di usare il Prodotto Software, a vantaggio loro o di chiunque altro. Inoltre, l'Utente non può utilizzare il Software come parte di un accordo per la gestione di una sede, per la multiproprietà o per agenzie o fornitori di servizi;
(iv)	salvo per quanto espressamente concesso dal presente Contratto, incluso ma non limitatamente a quanto indicato alla Sezione 3, distribuire in tutto o in parte o modificare il Prodotto Software o creare prodotti da esso derivati, oppure distribuire applicazioni create con il Prodotto Software; o
(v)	esportare, riesportare, scaricare o spedire direttamente o indirettamente il Prodotto Software in violazione delle leggi e regolamenti vigenti in Irlanda e negli Stati Uniti o delle leggi e regolamenti vigenti nella giurisdizione pertinente entro la quale l’Utente usa o sta scaricando il Prodotto Software.
2.3	L’uso del Prodotto Software è previsto solo unitamente a contenuto di proprietà dell’Utente, contenuto di dominio pubblico o contenuto opportunamente dotato di licenza. Potrebbero essere necessari un brevetto, diritto d’autore o altra licenza di terzi per creare, copiare, scaricare, registrare o salvare file di contenuti da usare con il Prodotto Software o per fornire o distribuire tali file da usare con il Prodotto Software.
2.4	L’Utente accetta di usare il Prodotto Software esclusivamente in maniera conforme a tutte le leggi applicabili nelle giurisdizioni in cui l’Utente usa o sta scaricando il Prodotto Software, comprese a titolo esemplificativo ma non esaustivo le limitazioni applicabili in materia di diritti d’autore e altri Diritti di Proprietà Intellettuale. All’Utente è proibito usare il Prodotto Software nel tentativo di, o unitamente a qualsiasi Dispositivo, programma o servizio inteso a, eludere misure tecnologiche utilizzate per verificare l’accesso o i diritti relativi a un file di contenuto o altra opera protetta dalle leggi sui diritti d’autore vigenti in qualsiasi giurisdizione.

3.	DESCRIZIONE DEGLI ALTRI DIRITTI
3.1	Licenze dimostrative, di prova e simili. Ove il Prodotto Software sia concesso in licenza all’Utente sotto licenza dimostrativa o sotto licenza gratuita a fini di prova o valutazione, l’Utente non avrà il diritto di usare il Prodotto Software per alcuno scopo diverso da quello per il quale tale licenza è concessa all’Utente, fermo restando quanto indicato nelle altre sezioni di questo EULA.
3.2	Le clausole seguenti valgono solo ove il Cliente sia un’azienda, società o altra entità giuridica:
(i)	Applicazioni autorizzate. Ai fini del presente EULA, per “Applicazioni Autorizzate” si intendono le applicazioni create, sviluppate o generate dall’Utente mediante l’uso del Prodotto Software (compreso l’eventuale strumento di programmazione dello stesso) o caricando all’interno di tali applicazioni, con o senza modifica, una libreria del Prodotto Software, posto che l’Utente sia in possesso di una licenza valida per tale Prodotto Software fornita da Schneider Electric o dai suoi rivenditori autorizzati. Le Applicazioni Autorizzate includono a titolo esemplificativo ma non esaustivo motori di runtime applicabili al Prodotto Software e ogni interfaccia di driver applicabile che l’Utente possa fornire ai propri clienti all’interno delle Applicazioni Autorizzate dell’Utente o insieme a esse.
Indipendentemente da quanto sopra, ogni eventuale applicazione creata con il Prodotto Software acquistato con una licenza di prova sul campo (come definito nell’Appendice 1 al presente EULA) o a fini di dimostrazione, prova o valutazione non costituisce un’Applicazione Autorizzata.
In espressa deroga ai diritti garantiti all’Utente da una Licenza per Singolo Utente o da una Licenza per Multipli Utenti ai sensi del presente EULA, l’Utente è autorizzato a scaricare su un dongle il Prodotto Software precedentemente attivato dall’Utente presso la sede dell’Utente allo scopo di recarsi e usare il Prodotto Software presso le sedi dei propri clienti, posto che l’Utente possa dimostrare di non avere a ragionevole disposizione altro mezzo per eseguire l’installazione o la messa in funzione della propria Applicazione Autorizzata presso le sedi dei propri clienti.
L’Utente potrà distribuire o altrimenti rendere disponibili le Applicazioni Autorizzate a condizione che l’Utente risulti conforme a tutti i requisiti di seguito elencati:
a.	l’Utente dovrà includere il proprio avviso di diritto d’autore in vigore sulle proprie Applicazioni Autorizzate; e
b.	l’Utente non potrà rimuovere né occultare alcun avviso di diritto d’autore, marchio commerciale, brevetto o altro Diritto di Proprietà Intellettuale o industriale eventualmente presente sul Prodotto Software come consegnato all’Utente o che possa apparire in relazione al Prodotto Software nel Box di Informazione/Installazione dell’Applicazione Autorizzata o in qualsiasi Documentazione cartacea applicabile distribuita con ciascuna copia delle Applicazioni autorizzate dell’Utente; e
c.	l’Utente non userà il nome, il logo o i marchi commerciali di Schneider Electric per commercializzare o identificare le Applicazioni Autorizzate dell’Utente, a meno che l’Utente abbia stipulato con Schneider Electric un accordo separato che conceda all’Utente tali diritti o Schneider Electric abbia accordato all’Utente il suo esplicito previo consenso scritto a tale proposito; e
d.	su richiesta, l’Utente indennizzerà Schneider Electric da tutte le perdite, i costi, i reclami, le richieste, le azioni, i procedimenti, le sanzioni, le multe, i premi, le responsabilità, i danni, i risarcimenti, le liquidazioni, gli interessi, le spese e/o i costi professionali (congiuntamente “Perdite”) eventualmente incorsi o sostenuti da Schneider Electric in unione con o come conseguenza dell’uso o distribuzione delle Applicazioni Autorizzate dell’Utente, fermo restando  tuttavia che l’obbligo contrattuale di indennizzo a carico dell’Utente non si estenderà alla percentuale di danni o lesini del ricorrente o all’importo della transazione attribuibile a colpe di Schneider Electric o alla responsabilità oggettiva imposta su Schneider Electric dalle Leggi Vincolanti.  L’obbligo di indennizzo di cui sopra sopravviverà alla scadenza o al termine del presente EULA; e
e.	l’Utente non autorizzerà alcuna ulteriore redistribuzione del Prodotto Software (comprese le modifiche apportate a esso dall’Utente) da parte di terzi, a eccezione e nella misura relativa alle Applicazioni Autorizzate dell’Utente; e
f.	l’Utente fornirà al proprio cliente il proprio contratto di licenza per concedere il diritto di usare le Applicazioni Autorizzate dell’Utente, posto che detto contratto di licenza sia sostanzialmente simile ma in nessun modo meno limitativo rispetto al presente EULA; e
g.	in tutti gli altri casi l’Utente si conformerà ai termini del presente EULA.
(ii)	Inclusione o integrazione del Prodotto Software. L’Utente potrà includere o integrare in altro modo il Prodotto Software all’interno del proprio prodotto o di un prodotto di terzi, a condizione che:
a.	l’Utente possieda una valida licenza per il Prodotto Software fornita da Schneider Electric o dai suoi rivenditori autorizzati; e
b.	l’Utente esegua tale inclusione o integrazione in maniera conforme con la Documentazione e con il presente EULA nella misura in cui detta Documentazione contenga istruzioni o raccomandazioni in merito; e
c.	l’Utente si conformi, in relazione ai propri prodotti e ai prodotti di dette parti terze, a tutti i medesimi requisiti sopra specificati riguardo alle Applicazioni Autorizzate, detti requisiti verranno applicati mutatis mutandis a tutti i prodotti dell’Utente o prodotti di terzi all’interno dei quali l’Utente includa o altrimenti integri il Prodotto Software, ogni riferimento all’espressione “Applicazione Autorizzata” presente nella clausola precedente verrà considerata ai sensi della presente Sezione come un riferimento ai prodotti dell’Utente o prodotti di terzi all’interno dei quali sia stato incluso o altrimenti integrato il Prodotto Software; e
d.	l’Utente fornisca al proprio cliente il proprio contratto di licenza per concedere il diritto di usare i prodotti dell’Utente o i prodotti di terzi all’interno dei quali l’Utente includa o altrimenti integri il Prodotto Software, posto che detto contratto di licenza sia sostanzialmente simile ma in nessun modo meno limitativo rispetto al presente EULA; e
e.	su richiesta, l’Utente indennizzerà Schneider Electric da tutte le perdite, i costi, i reclami, le richieste, le azioni, i procedimenti, le sanzioni, le multe, i premi, le responsabilità, i danni, i risarcimenti, le liquidazioni, gli interessi, le spese e/o i costi professionali (congiuntamente “Perdite”) eventualmente incorsi o sostenuti da Schneider Electric in unione con o come conseguenza dell’inclusione del Prodotto Software o integrazione di altro tipo del Prodotto Software da parte dell’Utente all’interno del proprio prodotto o di un prodotto di terzi, fermo restando  tuttavia che l’obbligo contrattuale di indennizzo a carico dell’Utente non si estenderà alla percentuale di danni o lesini del ricorrente o all’importo della transazione attribuibile a colpe di Schneider Electric o alla responsabilità oggettiva imposta su Schneider Electric dalle Leggi Vincolanti.  L’obbligo di indennizzo di cui sopra sopravviverà alla scadenza o al termine del presente EULA; e
f.	in tutti gli altri casi l’Utente si conformi ai termini del presente EULA.

4.	INSTALLAZIONE, MANUTENZIONE E SERVIZI DI SUPPORTO
L’Utente sarà responsabile della corretta installazione del Prodotto Software secondo i termini della sua Documentazione e l’Utente sopporterà tutte le spese e i costi a essa correlati. Eccetto per le garanzie fornite ai sensi della Sezione 9, Schneider Electric non fornisce servizi di manutenzione o supporto in relazione al Prodotto Software oltre a quelli eventualmente definiti mediante un contratto separato.

5.	POLITICA SUGLI AGGIORNAMENTI
5.1	Qualora Schneider Electric crei versioni aggiornate o perfezionate o offra componenti aggiuntivi del Prodotto Software, non avrà l’obbligo di fornirli all’Utente, a meno che l’Utente abbia stipulato un accordo di manutenzione in vigore con Schneider Electric o un suo rivenditore autorizzato.
5.2	Qualora l’Utente abbia il diritto di ricevere versioni aggiornate o perfezionate o componenti aggiuntivi del Prodotto Software, gli stessi saranno soggetti ai termini del presente EULA, poiché tali termini potrebbero essersi svilupparsi al momento della consegna delle eventuali versioni aggiornate o perfezionate o componenti aggiuntivi.
5.3	Alcuni Prodotti Software coperti dal presente EULA includono un utility software (nel seguito “Utility di Aggiornamento del Prodotto Software”), le cui funzioni sono: (i) di notificare l’Utente della disponibilità al download di un aggiornamento, upgrade o nuova versione del Prodotto Software; (ii) di consentire all’Utente di scaricare gli stessi, a condizione che l’Utente paghi gli eventuali prezzi a essi associati; e (iii) di migliorare l’esperienza dell’Utente con il Prodotto Software permettendo al contempo a Schneider Electric di raccogliere ed elaborare informazioni rilevanti riguardo all’uso del Prodotto Software da parte dell’Utente. Tali funzioni sono attive per impostazione predefinita e possono essere disattivate dalle impostazioni dell’Utility di Aggiornamento del Prodotto Software. Ogni riferimento al Prodotto Software nel presente EULA si intenderà includere un riferimento all’Utility di Aggiornamento del Prodotto Software.
5.4	L’Utente, se ha il diritto di ricevere eventuali versioni aggiornate, perfezionate o nuove oppure componenti aggiuntivi di un Prodotto Software, è incoraggiato a implementarli in modo da sfruttare nuove funzionalità, miglioramenti o correzioni di bug contenuti in tali versioni aggiornate, perfezionate o nuove o componenti aggiuntivi.
5.5	Ogni riferimento al Prodotto Software nel presente EULA si intenderà includere un riferimento a qualsiasi versione aggiornata, perfezionata o nuova o componente aggiuntivo del Prodotto Software forniti all’Utente da Schneider Electric o da un suo rivenditore autorizzato.

6.	CHIAVE DI LICENZA
6.1	L’Utente riconosce che qualora il Prodotto Software sia bloccato, il Prodotto Software non potrà essere usato se non in unione con un codice chiave software in vigore o una chiave hardware (nel seguito la “Chiave di Licenza”) forniti all’Utente o a un’altra persona per conto dell’Utente da parte o per conto di Schneider Electric o di un suo rivenditore autorizzato.
6.2	L’Utente accetta che tale Chiave di Licenza è destinata a essere usata esclusivamente con il Prodotto Software per il quale viene fornita.
6.3	Qualsiasi rischio associato ai supporti multimediali sui quali vengono forniti il Prodotto Software e la Chiave di Licenza viene trasferito all’Utente al momento della consegna. Ove il Prodotto Software o la Chiave di Licenza vengano smarriti, sottratti o distrutti successivamente alla consegna, Schneider Electric non avrà l’obbligo di sostituire il Prodotto Software o la Chiave di Licenza.
6.4	Ove la Chiave di Licenza venga smarrita, sottratta o distrutta e Schneider Electric acconsenta a sostituire la Chiave di Licenza, prima che Schneider Electric fornisca all’Utente una Chiave di Licenza sostitutiva l’Utente dovrà:
(i)	trasmettere a Schneider Electric una dichiarazione firmata dall’Utente che confermi lo smarrimento o la distruzione permanente del Prodotto Software o della Chiave di licenza da sostituire e che il Prodotto Software o la Chiave di licenza non siano conservati in alcuna forma dall’Utente né integrati in alcun altro software o sistema posseduto, gestito o controllato dall’Utente; e
(ii)	conformarsi a tutte le altre direttive di Schneider Electric riguardo alla sostituzione.
6.5	Qualora la Chiave di licenza risulti difettosa e posto che tale difetto sia attribuibile a un’azione o omissione di Schneider Electric, Schneider Electric sostituirà la Chiave di Licenza se la Chiave di Licenza difettosa sarà restituita entro il periodo di validità della garanzia specificato da Schneider Electric. Ai sensi della Sezione 9 (Garanzie) che segue, qualora la Chiave di Licenza difettosa non venga restituita entro detto periodo di validità della garanzia, Schneider Electric sostituirà la Chiave di licenza a fronte del pagamento da parte dell’Utente di una imposta amministrativa il cui ammontare sarà comunicato da Schneider Electric al momento della richiesta.
6.6	Se applicabile in base alla Sezione 1 precedente, la Chiave di Licenza potrà essere resa inutilizzabile (con o senza preavviso) alla scadenza del periodo di prova o del periodo di tempo limitato per il quale la licenza è stata concessa all’Utente.

7.	TITOLO
7.1	Il Prodotto Software e inoltre ogni diritto, titolo e interesse in e sulla tecnologia e sul know-how, siano essi brevettati o meno, incorporati nel Prodotto Software, nonché ogni Diritto di Proprietà Intellettuale e/o industriale associato al Prodotto Software, inclusi a titolo esemplificativo e non esaustivo i diritti d’autore, resteranno di proprietà esclusiva di Schneider Electric, a esclusione di ogni eventuale software di terzi integrato all’interno del Prodotto Software o altrimenti fornito all’Utente unitamente al Prodotto Software.
7.2	Nessuna parte del presente EULA potrà essere interpretata come trasferimento all’Utente di alcun diritto di proprietà di Schneider Electric sul Prodotto Software; tutti i diritti non esplicitamente concessi nel presente EULA sono riservati a Schneider Electric. Schneider Electric non vende il Prodotto Software all’Utente ma concede unicamente all’Utente i diritti di licenza definiti nel presente EULA.
7.3	Tutti i Diritti di Proprietà Intellettuale e/o industriale concernenti ogni eventuale software di terze parti integrato all’interno del Prodotto Software o altrimenti fornito all’Utente unitamente al Prodotto Software rimarranno attribuiti alla terza parte pertinente e non si considererà esistere alcun trasferimento di titolarità, esplicito o implicito, nei confronti dell’Utente in relazione a tali diritti di proprietà di terze parti.
7.4	Ove l’Utente venga a conoscenza di qualsiasi violazione dei diritti di proprietà di Schneider Electric in relazione al Prodotto Software, l’Utente dovrà informare immediatamente Schneider Electric in merito e fornire tutte le informazioni rilevanti richieste da Schneider Electric per tutelare i propri interessi.

8.	MARCHI COMMERCIALI
Schneider Electric, APC e gli altri marchi commerciali contenuti nel Prodotto Software sono marchi commerciali registrati di proprietà del gruppo Schneider Electric. Se non diversamente ed espressamente prescritto per statuto dalla legge vigente, all’Utente sono proibite la rimozione e l’alterazione di qualsiasi marchio o nome commerciale, nome di prodotto, logo, diritto d’autore o altro avviso di proprietà, dicitura, simbolo o etichetta all’interno del Prodotto Software. Il presente EULA non autorizza l’Utente a utilizzare nomi o marchi commerciali di Schneider Electric, delle sue Consociate o dei suoi rivenditori autorizzati.

9.	GARANZIE
9.1	Schneider Electric garantisce di avere il diritto di concedere in licenza e rendere altrimenti disponibili il Prodotto Software e la Documentazione all’Utente in conformità con i termini e le condizioni definite nel presente EULA. Indipendentemente da quanto sopra, nessuna garanzia si applicherà ai tipi di licenza cui si fa riferimento nella Sezione 3.1.
9.2	Il periodo di garanzia sarà pari a sei (6) mesi dalla data di consegna del Prodotto Software all’Utente.
9.3	(a) Entro tale periodo di garanzia, Schneider Electric garantisce che: (i) il Prodotto Software funzionerà sostanzialmente in maniera conforme con le relative specifiche descritte nella Documentazione e sarà di qualità soddisfacente e idonea ai suoi scopi; e (ii) il supporto sul quale il Prodotto Software viene fornito all’Utente (se fornito in forma fisica) e l’eventuale Chiave di Licenza saranno esenti da difetti nei materiali e nella lavorazione.
(b) Se il Prodotto Software non soddisfa la garanzia limitata di cui sopra, l’Utente potrà chiedere a Schneider Electric di riparare o sostituire il Prodotto Software, supporto o Chiave di Licenza difettosi senza alcun costo a carico dell’Utente, a condizione che (i) l’Utente notifichi il difetto a Schneider Electric entro il succitato periodo di validità della garanzia, (ii) il difetto non ricada nelle esclusioni stabilite nelle Sezioni 9.4 e 9.5 che seguono e (iii) la riparazione o sostituzione non sia impossibile e non imponga spese irragionevoli a carico di Schneider Electric.
I rimedi specificati nella Sezione 9.3 costituiranno l’unico obbligo a carico di Schneider Electric e l’unico rimedio a disposizione dell’Utente in relazione alla garanzia limitata di cui sopra.
9.4	La garanzia di Schneider Electric non avrà valore nella misura in cui il Prodotto Software, il suo supporto o la Chiave di Licenza siano stati alterati o non risultino in alcun modo funzionanti a causa di ogni genere di utilizzo negligente o non autorizzato da parte dell’Utente, quali a titolo esemplificativo e non limitativo l’uso del Prodotto Software con prodotti di terzi (hardware, software, firmware o sistema operativo) che secondo  Schneider Electric non risultino idonei con il Prodotto Software, l’uso di una eventuale chiave hardware o software impropria con il Prodotto Software, o la manutenzione non autorizzata del Prodotto Software.
Tutti i Prodotti Software, supporti o Chiavi di Licenza forniti all’Utente a titolo di riparazione o sostituzione ai sensi della Sezione 9.3 che precede saranno garantiti per il periodo più lungo tra il resto dei sei (6) mesi originali del periodo di validità della garanzia e trenta (30) giorni. Le Leggi Vincolanti in vigore in alcuni paesi non consentono limitazioni sulla durata di una garanzia espressa o implicita, per cui la succitata o ogni altra limitazione prevista in questa sede potrebbe non valere per l’Utente. In tal caso, tali garanzie sono limitate al minimo periodo di validità della garanzia legalmente consentito in detti paesi.
9.5	La garanzia di Schneider Electric si intenderà inoltre esclusa in caso di difetto o malfunzionamento del Prodotto Software nella misura in cui un tale difetto o malfunzionamento avrebbe potuto essere prevenuto implementando un aggiornamento o upgrade del Prodotto Software reso disponibile da Schneider Electric secondo la Sezione 5.4 al quale l’Utente aveva diritto e che era incoraggiato a eseguire.
9.6	FERMA RESTANDO OGNI GARANZIA DI LEGGE EVENTUALMENTE APPLICABILE A SECONDA DEI CASI A BENEFICIO DELL’UTENTE AI SENSI DELLE LEGGI VINCOLANTI:
(a) SCHNEIDER ELECTRIC NON RICONOSCE ALCUNA ALTRA GARANZIA IN AGGIUNTA A QUELLE CONTENUTE NELLA PRESENTE SEZIONE 9 ED ESCLUDE ESPRESSAMENTE OGNI ALTRA GARANZIA, DICHIARAZIONE O ASSERZIONE, ESPLICITA O IMPLICITA (SIANO ESSE IMPLICITE PER STATUTO, LEGGE COMUNE, USANZA COMMERCIALE, CORSO D’AFFARI O ALTRO) IN MERITO AL PRODOTTO SOFTWARE, AI SUOI AGGIORNAMENTI E ALLA SUA DOCUMENTAZIONE, INCLUSE A TITOLO NON LIMITATIVO GARANZIE DI IDONEITÀ PER SCOPI PARTICOLARI, COMMERCIABILITÀ, QUALITÀ SODDISFACENTE, NON VIOLAZIONE O TITOLO.
(b) SEBBENE SCHNEIDER ELECTRIC ABBIA INTRAPRESO OGNI MISURA RAGIONEVOLE PER ASSICURARE L’ESATTEZZA DELLE INFORMAZIONI CONTENUTE O PRESENTATE NEL PRODOTTO SOFTWARE O NELLA RELATIVA DOCUMENTAZIONE, SCHNEIDER ELECTRIC NON RICONOSCE ALCUNA GARANZIA O DICHIARAZIONE DI ALCUN GENERE, ESPLICITA O IMPLICITA:
(i) IN MERITO AL FATTO CHE IL PRODOTTO SOFTWARE O QUALSIASI INFORMAZIONE CONTENUTA O PRESENTATA NEL PRODOTTO SOFTWARE E NELLA RELATIVA DOCUMENTAZIONE SIANO CONFORMI AI REQUISITI, ALLE ASPETTATIVE O AGLI SCOPI DELL’UTENTE; O
(ii) CHE IL FUNZIONAMENTO DEL PRODOTTO SOFTWARE SARÀ ININTERROTTO O ESENTE DA ERRORI; O
(iii) CHE IL PRODOTTO SOFTWARE SARÀ PROTETTO CONTRO OGNI POSSIBILE MINACCIA ALLA SICUREZZA, MINACCIA RELATIVA A INTERNET O ALLA CYBERSICUREZZA O ALTRO FATTORE DI CONTAMINAZIONE CHE POSSA MINACCIARE LA SICUREZZA O L’INTEGRITÀ DEL PRODOTTO SOFTWARE E/O DEI DATI ELABORATI MEDIANTE L’USO DEL PRODOTTO SOFTWARE.
9.7	L’Utente riconosce e accetta espressamente che:
(a) l’uso del Prodotto Software da parte dell’Utente e le prestazioni, idoneità e/o esattezza del Prodotto Software per ogni applicazione, ambiente o scopo entro il quale o per il quale l’Utente utilizzerà il Prodotto Software sono e rimarranno sotto l’esclusiva e piena responsabilità dell’Utente;
(b) all’Utente spetta la responsabilità di proteggere contro minacce alla cybersicurezza le reti informatiche, server, macchine programmi e dati dell’Utente che l’Utente usa o elabora al fine di scaricare, installare e/o usare il Prodotto Software.
9.8	Nessuna informazione, dichiarazione, opinione o consiglio in forma scritta o verbale presumibilmente riportati da Schneider Electric, dai suoi rivenditori autorizzati, rappresentanti o dipendenti o da chiunque altro per suo conto darà origine ad alcuna responsabilità né in alcun modo amplierà o modificherà l’ambito delle garanzie espresse nel presente EULA.

10.	RESPONSABILITÀ
10.1	FERMO RESTANDO QUANTO SPECIFICATO NELLA SEZIONE 10.5, IN NESSUNA CIRCOSTANZA SCHNEIDER ELECTRIC NÉ ALCUNA ALTRA PARTE COINVOLTA NELLA CREAZIONE, PRODUZIONE O CONSEGNA DEL PRODOTTO SOFTWARE, INCLUSI A TITOLO NON LIMITATIVO I CONCESSORI DI LICENZA DI SCHNEIDER ELECTRIC, SARÀ RESPONSABILE, SE BASATE  SU RESPONSABILITÀ CONTRATTUALE, PER GARANZIA, TORTO (INCLUSA LA NEGLIGENZA), RESPONSABILITÀ OGGETTIVA, NORMA LEGISLATIVA  O ALTRO PER: (A) QUALSIASI DANNO INDIRETTO, IMMATERIALE, INCIDENTALE, PUNITIVO, SPECIALE O CONSEGUENTE, PERDITA, SPESA O CAUSA D’AZIONE; O (B) DANNI PER PERDITA DI ATTIVITÀ, PERDITA DI PROFITTI, PERDITA D’USO, INTERRUZIONE DELL’ATTIVITÀ, AVVIAMENTO COMMERCIALE O QUALSIASI ALTRA PERDITA O DANNO DI TIPO PECUNIARIO O MENO; O (C) PERDITA O CORRUZIONE DI DATI DERIVANTE DAL O CORRELATA AL PRESENTE EULA OPPURE ALL’USO, INCAPACITÀ DI USARE O USO IMPROPRIO DEL PRODOTTO SOFTWARE, ANCHE NEL CASO IN CUI SCHNEIDER ELECTRIC SIA STATA INFORMATA DELLA POSSIBILITÀ DI TALI DANNI.
10.2	FERMO RESTANDO QUANTO SPECIFICATO NELLA SEZIONE 10.5, LA RESPONSABILITÀ AGGREGATA DI SCHNEIDER ELECTRIC PER DANNI E SPESE DERIVATI DAL O CORRELATI AL PRESENTE EULA OPPURE ALL’USO, INCAPACITÀ DI USARE O USO IMPROPRIO DEL PRODOTTO SOFTWARE, IN BASEA RESPONSABILITÀ CONTRATTUALE, GARANZIA, TORTO (INCLUSA LA NEGLIGENZA), A TITOLO DI INDENNIZZO, RESPONSABILITÀ OGGETTIVA, NORMA DI LEGGE O ALTRO, IN NESSUN CASO SARÀ SUPERIORE A 25 € (VENTICINQUE EURO).
10.3	su richiesta, l’Utente indennizzerà Schneider Electric da tutte le perdite, i costi, i reclami, le richieste, le azioni, i procedimenti, le sanzioni, le multe, i premi, le responsabilità, i danni, i risarcimenti, le liquidazioni, gli interessi, le spese e/o i costi professionali (congiuntamente “Perdite”) eventualmente incorsi o sostenuti da Schneider Electric in unione con o come conseguenza dell’incapacità di usare o uso improprio del Prodotto Software da parte dell’Utente, fermo restando  tuttavia che l’obbligo contrattuale di indennizzo a carico dell’Utente non si estenderà alla percentuale di danni o lesini del ricorrente o all’importo della transazione attribuibile a colpe di Schneider Electric o alla responsabilità oggettiva imposta su Schneider Electric dalle Leggi Vincolanti.  L’obbligo di indennizzo di cui sopra sopravviverà alla scadenza o al termine del presente EULA.
10.4	La licenza concessa ai sensi del presente EULA non copre alcuna modifica, aggiornamento, traduzione o adattamento, autorizzati o meno, che possano essere stati eseguiti sul Prodotto Software da qualsiasi soggetto diverso da Schneider Electric ove il Prodotto Software sia fornito insieme con un prodotto di terzi. Tali modifiche saranno soggette ai termini della licenza concessa da tale terza parte. NELLA MISURA PERMESSA DALLA LEGGE APPLICABILE E CONDIZIONATAMENTE A QUANTO SPECIFICATO NELLA SEZIONE 10.5, IN NESSUN CASO SCHNEIDER ELECTRIC SARÀ RESPONSABILE, PER RESPONSABILITÀ CONTRATTUALE, GARANZIA, TORTO (INCLUSA LA NEGLIGENZA), RESPONSABILITÀ OGGETTIVA, A TITOLO DI INDENNIZZO, OBBLIGO DI LEGGE O ALTRO, PER DANNI O CONSEGUENZE RISULTANTI DA O CONNESSI AI SUDDETTI AGGIORNAMENTI, MODIFICHE, TRADUZIONI O ADATTAMENTI E NON RILASCIA ALCUNA DICHIARAZIONE O GARANZIA RELATIVA AGLI STESSI.
10.5	La responsabilità a carico di Schneider Electric derivante dal presente EULA si intende ridotta proporzionalmente alla misura in cui l’atto o omissione commessi dall’Utente o qualsiasi altra terza persona abbia contribuito alla perdita o danno incorso. NULLA NEL PRESENTE EULA LIMITERÀ O ESCLUDERÀ LA RESPONSABILITÀ A CARICO DI SCHNEIDER ELECTRIC PER MORTE O LESIONI ALLA PERSONA DERIVANTI DA NEGLIGENZA DI SCHNEIDER ELECTRIC, FRODE O RAPPRESENTAZIONE FRAUDOLENTA DELLA STESSA, O RESPONSABILITÀ CHE LA LEGGE APPLICABILE NON PERMETTA DI LIMITARE O ESCLUDERE.
10.6	Ove il Prodotto Software stando alla sua Documentazione sia destinato all’uso allo scopo di raccogliere, archiviare e/o elaborare dati, quali a titolo non limitativo informazioni personali individuali, l’esclusiva e completa responsabilità nel fare uso del Prodotto Software in modo che l’Utente soddisfi ogni legge e regolamentazione applicabile in materia di protezione dei dati spetta all’Utente. È inoltre esclusiva responsabilità dell’Utente effettuare adeguate copie di sicurezza di tali dati. In nessun caso Schneider Electric sarà ritenuta responsabile per l’uso da parte dell’Utente dei dati raccolti, memorizzati o elaborati tramite il Prodotto Software, per la mancata conformità dell’Utente con ogni legge e regolamentazione applicabile in materia di protezione dei dati o per ogni eventuale mancata predisposizione di copie di sicurezza adeguate da parte dell’Utente.
Su richiesta, l’Utente indennizzerà Schneider Electric da tutte le perdite, i costi, i reclami, le richieste, le azioni, i procedimenti, le sanzioni, le multe, i premi, le responsabilità, i danni, i risarcimenti, le liquidazioni, gli interessi, le spese e/o i costi professionali (congiuntamente “Perdite”) eventualmente incorsi o sostenuti da Schneider Electric in unione con o come conseguenza di ogni eventuale contravvenzione da parte dell’Utente di tali leggi o regolamentazioni o di qualsiasi mancata predisposizione di copie di sicurezza adeguate, fermo restando  tuttavia che l’obbligo contrattuale di indennizzo a carico dell’Utente non si estenderà alla percentuale di danni o lesini del ricorrente o all’importo della transazione attribuibile a colpe di Schneider Electric o alla responsabilità oggettiva imposta su Schneider Electric dalle Leggi Vincolanti.  L’obbligo di indennizzo di cui sopra sopravviverà alla scadenza o al termine del presente EULA.
10.7	Le limitazioni o esclusioni delle garanzie e responsabilità contenute nel presente EULA si applicheranno solo nella misura permessa dalle Leggi Vincolanti.
10.8	Ove il Prodotto Software sia stato fornito all’Utente da un qualsiasi rivenditore autorizzato o altro rappresentante commerciale o altra terza parte che fornisca il Prodotto Software con o senza un prodotto di terza parte, in nessun caso Schneider Electric sarà parte interessata in alcun ordine di acquisto o altro accordo tra l’Utente e tale terza parte né si assumerà o altrimenti sopporterà alcuna responsabilità derivante dagli stessi, con la conseguenza che ogni eventuale reclamo che l’Utente possa avanzare in relazione con il Prodotto Software dovrà essere indirizzato a tale terza parte e sarà soggetto alle sezioni relative alla responsabilità esistenti in ogni eventuale ordine di acquisto o altro accordo tra l’Utente e tale terza parte. Schneider Electric non si assumerà alcun tipo di responsabilità riguardo a tali sezioni né si intenderà vincolata alla loro enunciazione.
10.9	Subordinatamente alle esclusioni e limitazioni di responsabilità definite nelle Sezioni 10.1 e 10.2 del presente EULA, Schneider Electric difenderà e indennizzerà l’Utente contro reclami di terzi secondo cui il Prodotto Software violi un qualsiasi diritto d’autore applicabile nella giurisdizione in cui Schneider Electric ha la propria sede legale o sede d’affari principale, o si appropri indebitamente di segreti commerciali protetti in base alle leggi di tale giurisdizione (la “Giurisdizione Inclusa”), a condizione che: (i) l’Utente informi Schneider Electric per iscritto entro trenta (30) giorni del reclamo; (ii) Schneider Electric detenga l’esclusivo controllo della difesa e di tutte le negoziazioni di concordato correlate; e (iii) l’Utente fornisca a Schneider Electric l’assistenza, le informazioni e l’autorità necessaria affinché Schneider Electric adempia i propri obblighi ai sensi di questa Sezione.
Schneider Electric non avrà alcun obbligo nei confronti dell’Utente in base a questa Sezione per quanto riguarda reclami che sorgano al di fuori della Giurisdizione Inclusa né reclami non espressamente definiti nella Sezione 10.9 precedente.
Se i Prodotti Software sono considerati o ritenuti da Schneider Electric in violazione, Schneider Electric avrà la facoltà, a sue spese, di: (i) modificare i Prodotti Software per rimediare a tale violazione; o (ii) ottenere per l’Utente una licenza per la continuazione dell’uso dei Prodotti Software. Qualora, a esclusiva discrezione di Schneider Electric, l’applicazione di una delle possibilità precedenti non sia economicamente o commercialmente ragionevole, Schneider Electric potrà terminare la licenza per i Prodotti Software in violazione.
Gli obblighi succitati a carico di Schneider Electric non valgono se il reclamo per violazione deriva da o è relativo a: (i) Prodotti Software forniti in base a progetti, disegni o specifiche dell’Utente; (ii) Prodotti Software archiviati, usati o mantenuti non in conformità con le istruzioni o raccomandazioni di Schneider Electric; (iii) reclami per violazione derivanti dalla combinazione dei Prodotti Software forniti ai sensi del presente documento con qualsiasi altro elemento non fornito da Schneider Electric; (iv) modifiche ai Prodotti Software eseguite senza previo consenso scritto di Schneider Electric; (v) software o prodotti forniti o progettati dall’Utente o da terzi; o (vi) mancato uso da parte dell’Utente di correzioni o perfezionamenti resi disponibili da Schneider Electric.
Fermo restando quanto stabilito dalle Leggi Vincolanti e nella misura permessa da tali Leggi Vincolanti, la presente Sezione 10.9 definisce l’intera responsabilità di Schneider Electric e il solo ed esclusivo rimedio alla violazione disponibile all’Utente.

11.	SOFTWARE DI TERZI
11.1	Il Prodotto Software potrà incorporare o essere fornito all’Utente con uno o più software di terzi in forma originale o modificata. In tal caso, Schneider Electric renderà tali informazioni disponibili all’Utente.
11.2	Accettando il presente EULA, l’Utente accetta anche i termini e le condizioni delle licenze di software di eventuali terzi (nel seguito “Licenze Alternative”) che possiedano i Diritti di Proprietà Intellettuale relativi a detto/i software di terzi, e ogni uso di tale/i eventuale/i software di terzi da parte dell’Utente all’interno del Prodotto Software è soggetto alle condizioni di tali Licenze Alternative. Oltre a quanto specificato sopra, in relazione alle parti del Prodotto Software soggette a Licenze Alternative, la responsabilità di Schneider Electric sarà ulteriormente limitata in conformità ai termini e alle condizioni di tali Licenze Alternative, e Schneider Electric non sarà in alcun caso soggetta a una responsabilità più estesa o di maggiore entità di quella propria di dette Licenze Alternative, a meno che ed esclusivamente nella misura in cui le Leggi Vincolanti in vigore impongano altrimenti.
11.3	Inoltre, il Prodotto Software potrà contenere codice, incluso codice di terzi, per il quale Schneider Electric sarà tenuta a fornire l’attribuzione. Parte di tale codice potrà essere rilasciata ai termini di una Licenza Alternativa. Tale codice non si intende concesso in licenza ai sensi del presente EULA e sarà soggetto unicamente alla Licenza Alternativa, che costituirà l’unica licenza per tale codice e regolerà la relazione tra l’Utente e il licenziante alternativo. Il presente EULA non altera alcun diritto o obbligo che l’Utente possa detenere ai sensi di tali Licenze Alternative. Schneider Electric non fornisce alcun tipo di garanzia in relazione al codice soggetto a tali Licenze Alternative, a meno che e unicamente nella misura in cui le Leggi Vincolanti in vigore richiedano altrimenti.
11.4	Ove l’Utente desideri usare il Prodotto Software in una specifica combinazione con altri software o dispositivi secondo le intenzioni dell’Utente, l’Utente dovrà acquistare e mantenere a proprio rischio e proprie spese tali altri software o dispositivi, comprese le opportune licenze da tali terze parti.
Ove l’Utente non acquisisca e mantenga le opportune licenze di terzi e ciò in qualche modo dia luogo alla presentazione di reclami da parte di terzi contro Schneider Electric, su richiesta, l’Utente indennizzerà Schneider Electric da tutte le perdite, i costi, i reclami, le richieste, le azioni, i procedimenti, le sanzioni, le multe, i premi, le responsabilità, i danni, i risarcimenti, le liquidazioni, gli interessi, le spese e/o i costi professionali (congiuntamente “Perdite”) eventualmente incorsi o sostenuti da Schneider Electric in unione con o come conseguenza di tale inadempimento, fermo restando  tuttavia che l’obbligo contrattuale di indennizzo a carico dell’Utente non si estenderà alla percentuale di danni o lesini del ricorrente o all’importo della transazione attribuibile a colpe di Schneider Electric o alla responsabilità oggettiva imposta su Schneider Electric dalle Leggi Vincolanti.  L’obbligo di indennizzo di cui sopra sopravviverà alla scadenza o al termine del presente EULA. 
Ove il Prodotto Software includa l’accesso a un kit per lo sviluppo di software (nel seguito “SDK”) che consenta lo sviluppo di una qualsiasi interfaccia tra software di terzi e il Prodotto Software, Schneider Electric non sarà responsabile per qualsivoglia sviluppo eseguito dall’Utente tramite l’uso del SDK, né Schneider Electric avrà alcuna responsabilità di fornire all’Utente alcun supporto al proposito e non sarà responsabile per l’uso del SDK da parte dell’Utente né di eventuali danni che esso possa causare all’Utente o a terzi.
11.5	Ove l’uso del SDK da parte dell’Utente in qualche modo dia luogo alla presentazione di reclami da parte di terzi contro Schneider Electric, su richiesta, l’Utente indennizzerà Schneider Electric da tutte le perdite, i costi, i reclami, le richieste, le azioni, i procedimenti, le sanzioni, le multe, i premi, le responsabilità, i danni, i risarcimenti, le liquidazioni, gli interessi, le spese e/o i costi professionali (congiuntamente “Perdite”) eventualmente incorsi o sostenuti da Schneider Electric in unione con o come conseguenza di tali usi da parte dell’Utente, fermo restando  tuttavia che l’obbligo contrattuale di indennizzo a carico dell’Utente non si estenderà alla percentuale di danni o lesini del ricorrente o all’importo della transazione attribuibile a colpe di Schneider Electric o alla responsabilità oggettiva imposta su Schneider Electric dalle Leggi Vincolanti.  L’obbligo di indennizzo di cui sopra sopravviverà alla scadenza o al termine del presente EULA.

12.	PROTEZIONE DELLE INFORMAZIONI PERSONALI / CONSENSO ALL’USO O ALLA DIVULGAZIONE DI DATI DI UTENTI

12.1	Protezione delle Informazioni Personali. In relazione al trattamento di tutte le eventuali Informazioni Personali subordinatamente o in relazione al presente EULA o all’uso del Prodotto Software, ogni parte concorda di conformarsi ai rispettivi obblighi imposti dalle leggi e regolamentazioni locali vigenti in materia di protezione dei dati nella giurisdizione di pertinenza.
Si consiglia all’Utente di esaminare gli avvisi sulla privacy e le politiche sulla privacy resi disponibili all’Utente da Schneider Electric, compresi quelli forniti, se applicabili, in relazione al Prodotto Software.
L’Utente è e rimarrà responsabile di qualsiasi Informazione Personale di terzi che l’Utente trasferisce, carica, archivia, crea, usa, condivide, modifica, cancella o tratta in altro modo durante l’uso del Prodotto Software da parte dell’Utente. L’Utente è tenuto a soddisfare ogni legge e regolamento applicabile, ottenere tutti i consensi richiesti ed eseguire tutte le notifiche richieste a tale rispetto.
12.2	Uso di Dati dell’Utente o degli Utenti Finali. Oltre all’Utility di Aggiornamento del Prodotto Software descritta nella Sezione 5.3, l’Utente riconosce che alcuni Prodotti Software potranno includere funzionalità analitiche e diagnostiche che consentano a Schneider Electric di raccogliere Informazioni dell’Utente o degli Utenti Finali dal Prodotto Software.
L’Utente accetta che ai sensi del presente EULA Schneider Electric riceve un diritto di licenza non esclusivo, perpetuo, irrevocabile, valido nel mondo intero, gratuito, esente da royalty e sub-licenziabile di usare, conservare in hosting, archiviare, caricare, importare, raccogliere, creare, tradurre, copiare, modificare, distribuire modifiche a, eseguire, creare e distribuire opere derivate (compresa la derivazione tramite funzionalità o processi di analisi e diagnosi dei dati) da Informazioni dell’Utente o degli Utenti Finali ai presenti fini limitati e unicamente in unione con essi: (i) fornire accesso e uso al Prodotto Software da parte dell’Utente; (ii) migliorare il Prodotto Software e/o l’esperienza dell’Utente con il Prodotto Software; (iii) modificare o testare il Prodotto Software; e/o, se applicabile, (iv) migliorare o creare altri o ulteriori prodotti e servizi offerti da Schneider Electric. La licenza concessa ai sensi della presente Sezione 12.2 include il diritto di Schneider Electric di concedere in sublicenza il medesimo diritto alle sue Consociate e a qualsiasi terza parte incaricata (e attraverso più livelli di Consociate Schneider Electric e terze parti incaricate) che creino, forniscano o mantengano il Prodotto Software, in tutto o in parte, per conto di Schneider Electric, in ogni caso sotto la responsabilità di Schneider Electric nei confronti dell’Utente in accordo con quanto stabilito in questo EULA.
L’Utente dichiara di avere ricevuto e che manterrà in vigore, senza costi a carico di Schneider Electric o delle sue Consociate e parti incaricate, tutte le licenze e approvazioni necessarie a concedere i diritti di licenza sopra definiti in questa Sezione 12.2. L’Utente dichiara e garantisce che l’Utente non eccede alcuno specifico diritto o uso permesso né infrange alcun contratto di licenza applicabile o legge applicabile nella concessione dei diritti di licenza di cui sopra. Su richiesta, l’Utente indennizzerà Schneider Electric da tutte le perdite, i costi, i reclami, le richieste, le azioni, i procedimenti, le sanzioni, le multe, i premi, le responsabilità, i danni, i risarcimenti, le liquidazioni, gli interessi, le spese e/o i costi professionali (congiuntamente “Perdite”) eventualmente incorsi o sostenuti da Schneider Electric in unione con o come conseguenza   della violazione da parte dell’Utente delle dichiarazioni o della garanzia di cui sopra, fermo restando  tuttavia che l’obbligo contrattuale di indennizzo a carico dell’Utente non si estenderà alla percentuale di danni o lesini del ricorrente o all’importo della transazione attribuibile a colpe di Schneider Electric o alla responsabilità oggettiva imposta su Schneider Electric dalle Leggi Vincolanti.  L’obbligo di indennizzo di cui sopra sopravviverà alla scadenza o al termine del presente EULA.
Quando Schneider Electric proporrà, promuoverà o fornirà a una qualsiasi terza parte un qualsiasi miglioramento al Prodotto Software e/o un qualsiasi altro o ulteriore prodotto o servizio creato da Schneider Electric in base a Informazioni dell’Utente o degli Utenti Finali in accordo con quanto sopra, Schneider Electric assicurerà che tali miglioramenti o altri o ulteriori prodotti o servizi non conterranno alcuna informazione che permetta di identificare l’Utente e/o i beni, attrezzature, utilità, edifici o strutture in relazione ai quali l’Utente installa o usa il Prodotto Software.
Ove le Informazioni dell’Utente o degli Utenti Finali siano caricati, raccolti, archiviati, creati e/o modificati dall’Utente nel Prodotto Software o mediante l’uso dello stesso da parte dell’Utente, a titolo esemplificativo e non limitativo in collegamento con la funzione dell’Utente come fornitore di servizi a eventuali Utenti Finali, l’Utente sarà esclusivamente e completamente responsabile dell’ottenimento del consenso e delle autorizzazioni necessarie da tali Utenti Finali o altre terze parti rilevanti per eseguire qualunque attività tra le succitate e per concedere a Schneider Electric i diritti di licenza definiti qui sopra nella presente Sezione 12.2 in relazione alle Informazioni dell’Utente o degli Utenti Finali. Schneider Electric riconosce che, se non altrimenti concordato tra l’Utente e gli Utenti finali sotto la responsabilità dell’Utente, le Informazioni dell’Utente o degli Utenti Finali sono di proprietà dell’Utente Finale al quale tali Informazioni dell’Utente o degli Utenti Finali sono relativi.
12.3	Divulgazione di Informazioni dell’Utente o degli Utenti Finali Schneider Electric non divulgherà Informazioni dell’Utente o degli Utenti Finali a terzi senza il previo espresso consenso dell’Utente, eccettuati i casi di (i) divulgazione a Consociate Schneider Electric di eventuali incaricati terzi operanti per conto di Schneider Electric o di tali Consociate e coinvolti nelle attività autorizzate ai sensi dei diritti di licenza concessi a Schneider Electric sotto la Sezione 12.2, oppure (ii) quando la divulgazione di Informazioni dell’Utente o degli Utenti Finali è l’unica maniera ragionevolmente disponibile a Schneider Electric per soddisfare eventuali obblighi di legge applicabili a Schneider Electric o eventuali ordini validi di tribunali o altre giurisdizioni o agenzie statali competenti, o per prevenire frodi, abusi o minacce alla sicurezza del Prodotto Software, o per far valere o tutelare i diritti di Schneider Electric ai sensi del presente EULA, a titolo esemplificativo e non limitativo nel quadro di eventuali azioni legali o altri procedimenti. Ove l’Utente non sia il proprietario legale delle Informazioni dell’Utente o degli Utenti Finali, all’Utente spetterà l’esclusiva e completa responsabilità di ottenere dal proprietario legale delle Informazioni dell’Utente o degli Utenti Finali il suo esplicito consenso del fatto che Schneider Electric ha il diritto di divulgare le stesse ai sensi di una qualsiasi delle eccezioni definite in questa Sezione 12.3.

13.	REGISTRI E ISPEZIONI
13.1	Le clausole seguenti incluse nella presente Sezione 13 valgono solo ove il Cliente sia un’azienda, società o altra entità giuridica e non valgono per utenti individuali.
13.2	L’Utente acconsente a concedere accesso a Schneider Electric e rendere disponibili tutti i registri pertinenti a scopo di esame da parte di Schneider Electric durante il normale orario d’ufficio dell’Utente in maniera tale da permettere a Schneider Electric (con preavviso scritto all’Utente di non meno di due (2) giorni di calendario, tranne nel caso di sospetta violazione del EULA o frode) di verificare la conformità dell’Utente con i termini e le condizioni del presente EULA. L’Utente si impegna inoltre, su richiesta da parte di Schneider Electric o di un rappresentante autorizzato di Schneider Electric, a documentare e certificare immediatamente (e in ogni caso entro quattordici (14) giorni dalla richiesta) per iscritto a Schneider Electric che l’uso del Prodotto Software da parte dell’Utente e dei dipendenti dell’Utente è conforme ai termini e alle condizioni del presente EULA.
13.3	Schneider Electric potrà (con preavviso scritto all’Utente di non meno di due (2) giorni di calendario, tranne nel caso di sospetta violazione del EULA o frode) ispezionare l’uso del Prodotto Software da parte dell’Utente durante il normale orario d’ufficio dell’Utente per assicurare la conformità dell’Utente con il presente EULA, e l’Utente accetta di concedere accesso ai propri locali pertinenti a tale scopo. Ove i risultati di un tale esame o ispezione indichino un uso senza licenza o non conforme del Prodotto Software da parte dell’Utente o un pagamento insufficiente da parte dell’Utente di eventuali costi dovuti per contratto e pagabili a Schneider Electric, l’Utente dovrà, fermo restando ogni ulteriore diritto e rimedio disponibile a Schneider Electric: (i) saldare immediatamente importi sufficienti per coprire l’uso effettivo del Prodotto Software da parte dell’Utente e (ii) rimborsare Schneider Electric per il costo di tale esame o ispezione.

14.	CONTROLLO DELL’ESPORTAZIONE
Il Prodotto Software e ogni altro prodotto o servizio applicabile forniti da Schneider Electric e coperti dal presente EULA contengono o possono contenere componenti e/o tecnologie provenienti dagli Stati Uniti d’America (“USA”), dall’Unione Europea (“UE”) e/o da altri paesi. L’Utente riconosce che la fornitura, assegnazione e/o uso del Prodotto Software, dei servizi e di altri articoli e/o delle tecnologie incorporate (congiuntamente i “Prodotti”) coperti dal presente EULA è pienamente conforme alle pertinenti leggi e/o regolamentazioni in vigore negli USA, nell’UE e in altri ambiti nazionali e internazionali sul controllo delle esportazioni.
A meno che siano state ottenute le licenze necessarie per l’esportazione dalle autorità competenti e a meno che Schneider Electric abbia approvato per iscritto le attività seguenti, gli Articoli non potranno essere (i) esportati e/o riesportati verso qualsiasi destinazione o parte (con ciò intendendosi, a titolo esemplificativo e non esaustivo una persona fisica, un gruppo e/o una persona giuridica) che sia soggetta a restrizioni in base alla normativa applicabile in materia di controllo delle esportazioni; o (ii) essere utilizzati per scopi e in settori limitati in base alla normativa applicabile in materia di controllo delle esportazioni. L’Utente accetta inoltre che i Prodotti non verranno utilizzati direttamente né indirettamente in sistemi missilistici o veicoli aeromobili a pilotaggio remoto umano, o in sistemi di lancio di armi nucleari, né saranno utilizzati per la progettazione, sviluppo, produzione o uso di armi, tra cui a titolo esemplificativo e non esaustivo armi chimiche, biologiche o nucleari.
Qualora non vengano ottenute le necessarie o opportune licenze, autorizzazioni o approvazioni, sia per inattività delle autorità competenti che per altri motivi, o qualora queste fossero negate o revocate, o qualora la normativa applicabile sul controllo delle esportazioni vietasse a Schneider Electric di rispettare il presente EULA o, a giudizio di Schneider Electric, la esporrebbe comunque al rischio di dover rispondere in conseguenza dell’esecuzione del presente EULA ai sensi della normativa applicabile in materia di controllo delle esportazioni, Schneider Electric è liberata da tutti gli obblighi derivanti dal Contratto costituito dal presente EULA.

15.	CESSIONE
I diritti e gli obblighi dell’Utente ai sensi del presente EULA non potranno essere venduti, concessi in sublicenza, noleggiati, ceduti, delegati, trasferiti o altrimenti trasmessi da parte dell’Utente o di rappresentanti dell’Utente senza previa esplicita autorizzazione scritta di Schneider Electric. Schneider Electric potrà cedere i propri diritti e obblighi ai sensi del presente EULA a una qualsiasi delle sue Consociate o a qualsiasi società della quale possa acquisire il controllo o con la quale possa fondersi, a condizione che l’Utente non subisca alcun pregiudizio da una tale cessione.

16.	DURATA E RISOLUZIONE
16.1	Il diritto di licenza concesso all’Utente in virtù del presente EULA entrerà in vigore alla data di accettazione dei termini dello stesso da parte dell’Utente e rimarrà valido fino alla scadenza o termine di tale diritto di licenza ove: (i) tale diritto di licenza sia stato concesso all’Utente per un periodo di tempo limitato in conformità alla Sezione 1 e tale periodo limitato scada, o (ii) tale diritto di licenza sia stato concesso all’Utente per un periodo di prova in conformità con la Sezione 1 e alla scadenza di detto periodo di prova l’Utente non lo attivi ulteriormente come stabilito nella Sezione 1, o (iii) il presente EULA sia risolto da parte di Schneider Electric o dell’Utente con effetto immediato in caso di inadempimento rispettivamente da parte dell’Utente o di Schneider Electric di uno qualsiasi dei rispettivi obblighi ai sensi del presente EULA, o (iv) il presente EULA sia risolto da Schneider Electric con effetto immediato in caso di fallimento o insolvenza dell’Utente.
16.2	Alla scadenza o termine del diritto di licenza concesso all’Utente ai sensi del presente documento, l’Utente si impegnerà a interrompere immediatamente l’uso del Prodotto Software e l’Utente sarà tenuto a procedere come segue: (i) se il Prodotto Software è stato fornito all’Utente come copia fisica, distruggere ed eliminare il Prodotto Software e ogni relativa copia e dato, compresi a titolo non limitativo quelli archiviati sui computer, dischi fissi o server dell’Utente, inclusi tutti i materiali cartacei allegati insieme con i loro contenitori nel luogo dal quale l’Utente ha ottenuto il Prodotto Software e (ii) se il Prodotto Software è stato fornito all’Utente come download, eliminare o cancellare il Prodotto Software, inclusi tutti i relativi file e ogni altro materiale elettronico, dai computer, dischi fissi o server dell’Utente o da ogni altro Dispositivo che li contenga. In entrambi i casi (i) e (ii), su richiesta di Schneider Electric l’Utente dovrà fornire a Schneider Electric una certificazione scritta che attesti l’avvenuta esecuzione da parte dell’Utente delle azioni richieste descritte nella presente Sezione 16.2.
16.3	Il termine della licenza concessa all’Utente ai sensi del presente documento non pregiudicherà alcun diritto o rimedio eventualmente acquisito prima di detto termine a beneficio di Schneider Electric ai sensi del presente EULA, per legge o altro.

17.	VARIE
17.1	Il presente EULA, comprese le relative Appendici, costituisce l’intero accordo tra l’Utente e Schneider Electric in relazione al diritto dell’Utente di usare il Prodotto Software e sostituisce ogni eventuale previo accordo o intesa, in forma verbale, elettronica o scritta, in relazione al medesimo oggetto. La Documentazione costituisce una parte integrante della licenza concessa ai sensi del presente EULA. In caso di discrepanza tra i termini del presente EULA e quanto previsto nella Documentazione, prevarranno i termini del presente EULA. Se differenti, i termini della versione cartacea del presente EULA, che potrà essere fornita insieme al pacchetto del Prodotto Software, prevarranno rispetto a quelli che possano essere letti sullo schermo di un computer.
17.2	Ove una qualsiasi delle clausole del presente EULA sia considerata non valida, illegale o inapplicabile da una giurisdizione competente, l’Utente e Schneider Electric intraprenderanno ogni misura ragionevole per modificare tale clausola al fine di renderla valida e applicabile, conservandone gli intenti originari, e tale clausola come modificata sarà applicata per intero da parte dell’Utente e di Schneider Electric; tutte le altre clausole resteranno valide e inalterate da tale dichiarazione di invalidità, illegalità o inapplicabilità.
17.3	Nessun ritardo o omissione da parte dell’Utente o di Schneider Electric nell’esercizio di un qualsiasi potere, diritto o privilegio ai sensi del presente documento avrà effetto di rinuncia a tali prerogative, né alcun esercizio singolo o parziale di tali poteri, diritti o privilegi precluderà alcun altro o ulteriore esercizio degli stessi o di qualsiasi altro diritto, potere o privilegio.
17.4	I titoli riportati nel presente EULA hanno il solo scopo di semplificarne la consultazione e non ne influenzeranno l’interpretazione.
17.5	I termini espressi al singolare includono il plurale e viceversa.
17.6	Le Sezioni 7, 8, 9, 10, 11, 12 e 14 del presente EULA rimarranno in vigore alla scadenza del presente EULA o alla scadenza del diritto di licenza concesso all’Utente ai sensi del presente EULA in accordo con la Sezione 16.1. Inoltre, le clausole che per loro natura si intendono rimanere in vigore a seguito del termine o della scadenza del presente EULA e del diritto di licenza concesso all’Utente ai sensi dello stesso rimarranno in vigore a seguito di tale termine o scadenza. In aggiunta, tutti gli obblighi di indennizzo a carico dell’Utente definiti nel presente EULA rimarranno in vigore al termine o scadenza del presente EULA.
17.7	Schneider Electric non sarà responsabile né obbligata nei confronti dell’Utente, né ritenuta inadempiente o in violazione ai sensi del presente documento a causa di eventuali inadempienze o ritardi nell’esecuzione dei propri obblighi ai sensi del presente documento ove tali inadempienze o ritardi siano dovuti a scioperi, controversie di lavoro, disordini civili, sommosse, tumulti, invasioni, epidemie, ostilità, guerre, attentati terroristici, embargo, catastrofi naturali, cause di forza maggiore, inondazioni, incendi, sabotaggi, sbalzi o mancata disponibilità di energia elettrica, calore, luce, aria condizionata o equipaggiamento dell’Utente, perdita e distruzione di proprietà, o qualsiasi altra circostanza o causa che esuli dal ragionevole controllo di Schneider Electric.

18.	LEGISLAZIONE COMPETENTE E CONTROVERSIE
18.1	Il presente EULA sarà regolato esclusivamente dalle leggi della Repubblica d’Irlanda e interpretato in accordo con le stesse.
18.2	Ogni eventuale controversia sorta tra l’Utente e Schneider Electric in conseguenza di o in collegamento con il presente EULA e/o Prodotto Software, siano esse basate su contratto, garanzia, illecito civile (inclusa la negligenza), responsabilità oggettiva, legge o altro, che non possa essere risolta in modo amichevole, in ogni caso sarà in ogni caso risolta in via definitiva in base dalla legge che regola il presente EULA come sopra definita da parte dei competenti tribunali irlandesi, con esclusione di qualsiasi altra giurisdizione, anche in caso di una pluralità di convenuti, di procedimenti d’urgenza o di tipo ingiuntivo, e di appello in garanzia.
18.3	Nulla di quanto specificato nelle Sezioni 18.1 o 18.2 avrà l’effetto di privare l’Utente dei diritti concessi ai sensi delle Leggi Vincolanti. Se l’Utente è un consumatore residente nell’Unione Europea o nel Regno Unito, l’Utente ha il diritto di avanzare reclami contro Schneider Electric per far valere i diritti dell’Utente come consumatore in relazione con il presente EULA e/o il Prodotto Software, presso (i) i tribunali del paese nel quale Schneider Electric ha la propria sede legale o (ii) i tribunali del paese di residenza dell’Utente. Inoltre, se l’Utente è un consumatore residente nell’Unione Europea, la Commissione Europea mette a disposizione una piattaforma per la risoluzione di controversie dei consumatori online per via stragiudiziale, accessibile all’Utente attraverso il link seguente: https://ec.europa.eu/consumers/odr.
18.4	Nella misura permessa dalla legge in vigore, l’Utente riconosce e accetta che Schneider Electric sarà irrimediabilmente danneggiata (e i danni di legge potrebbero essere un rimedio inadeguato) se l’Utente viola una qualsiasi disposizione del presente EULA e tale disposizione non viene applicata in maniera specifica. Pertanto, in caso di violazione o minaccia di violazione del presente EULA da parte dell’Utente, Schneider Electric avrà il diritto, oltre a ogni altro diritto o rimedio, di ottenere (a) un’ingiunzione o altro strumento ingiuntivo che limiti tale violazione, senza che sia necessario dimostrare un danno effettivo o imporre un’ingiunzione o un’altra garanzia; o (b) un’ordinanza per l’esecuzione in forma specifica della disposizione applicabile del presente Contratto.
********************************************************************************************************************
APPENDICE 1 AL CONTRATTO DI LICENZA PER L’UTENTE FINALE
TIPI SPECIFICI DI LICENZA

All’Utente potranno essere concessi altri specifici diritti d’uso in funzione del tipo di licenza acquistata dall’Utente.

Licenza didattica. Se l’Utente desidera acquistare il Prodotto Software a fini unicamente didattici, si invita l’Utente a contattare l’organizzazione Schneider Electric o il suo rivenditore autorizzato al servizio del paese di residenza dell’Utente. Nel caso in cui il Prodotto Software venga identificato come software accademico o didattico, l'Utente dovrà essere un utente didattico qualificato per avere il diritto di utilizzare detto Software; Nel caso in cui l’Utente non sia un utente didattico qualificato non avrà alcun diritto ai sensi del presente EULA in relazione a detto software accademico o didattico. Al fine di stabilire se l’Utente sia un utente didattico qualificato, questi dovrà contattare Schneider Electric o un suo rivenditore autorizzato al servizio del paese di residenza dell’Utente. Una volta ottenuta la licenza per l’uso di detto Prodotto Software accademico o didattico, l’Utente non potrà vendere o cedere tale Prodotto Software o concedere in sublicenza il diritto di utilizzare il Prodotto Software stesso, salvo che a un'altra Persona considerata come utente didattico qualificato da da Schneider Electric.
Ai fini della presente Sezione del EULA, il termine “Persona” sarà interpretato nel senso di includere senza limitazioni qualsiasi individuo e qualsiasi azienda, società o altra entità giuridica.

Licenza di prova sul campo. Se l’Utente ha acquistato una licenza a fini di prova sul campo, egli riconosce e accetta che il Prodotto Software concesso in licenza all’Utente sotto licenza di prova sul campo rappresenta solo una versione non definitiva del software. Pertanto, detto Prodotto Software potrebbe non essere completamente funzionante e l’Utente si assume i rischi relativi ai risultati e alle prestazioni del Prodotto Software. L’Utente potrà installare e utilizzare il Prodotto Software concesso in licenza all’Utente sotto licenza di prova sul campo su computer situati nella propria sede lavorativa al solo scopo di esaminare detto Prodotto Software prima che venga commercializzato da Schneider Electric e di identificare potenzialmente tutti gli errori, i bug o i difetti presenti al suo interno. L’Utente acconsente inoltre a utilizzare tutte le misure ragionevoli per fornire a Schneider Electric feedback riguardanti all’uso del Prodotto Software, comprendenti un report di suggerimenti relativi a errori, bug o difetti riscontrati. Pertanto, indipendentemente da quanto affermato nel presente EULA, all’Utente sono proibiti la distribuzione e il trasferimento di ogni eventuale applicazione creata dall’Utente con il Prodotto Software concesso in licenza all’Utente sotto licenza di prova sul campo. Schneider Electric non aggiornerà il Prodotto Software concesso in licenza all’Utente sotto licenza di prova sul campo né fornirà assistenza in relazione allo stesso. Il Prodotto Software concesso in licenza all’Utente sotto licenza di prova sul campo potrà contenere codice che dopo un certo periodo di tempo disattivi il Prodotto Software rendendolo inutilizzabile. Sebbene detto Prodotto Software cercherà di avvisare l’Utente riguardo alle tempistiche della sua disattivazione, l’Utente riconosce e accetta che il Prodotto Software potrebbe essere disattivato o reso inutilizzabile con o senza preavviso. A fronte di tale disattivazione, il presente EULA si intenderà simultaneamente e automaticamente terminato. Prima della disattivazione del Prodotto Software, l’Utente potrà contattare Schneider Electric per convertire la licenza di prova sul campo in una licenza standard regolata dal presente EULA al momento della distribuzione della versione finale di detto Prodotto Software, se e quando Schneider Electric lo renderà disponibile, pagando a Schneider Electric i costi applicabili della licenza (se presenti) per ottenere i relativi codici di attivazione.

Licenza Aziendale.
L’Utente non potrà acquistare una Licenza Aziendale a meno che l’Utente sia una società o un’azienda.
Se l’Utente acquista una Licenza Aziendale da Schneider Electric, il supporto sul quale il Prodotto Software sarà fornito all’Utente sarà configurato in modo da poter essere usato esclusivamente per gestire il Prodotto Software sotto Licenza Aziendale; su detto supporto si riporterà esplicitamente il nome della società, azienda o Gruppo Aziendale dell’Utente in quanto detentore di una Licenza Aziendale su detto Prodotto Software.
Il supporto contenente il Prodotto Software sarà fornito all’Utente separatamente dal file di licenza necessario ad attivare detto Prodotto Software; tale file di licenza sarà configurato in modo da poter attivare esclusivamente il Prodotto Software coperto da Licenza Aziendale.
Ove e quando acquisisca una Licenza Aziendale, l’Utente acquisisce una licenza d’uso simultanea coperta dai e subordinata ai limiti seguenti:
-	l’Utente potrà installare il Prodotto Software per l’uso da parte di Utenti Autorizzati unicamente da e presso le Sedi;
-	è severamente proibito ogni uso di un Prodotto Software concesso all’Utente sotto Licenza Aziendale da parte di qualsiasi persona che non sia un Utente Autorizzato o presso luoghi non qualificati come Sedi secondo la definizione di seguito riportata.
Ove e quando si acquisisca una Licenza Aziendale, si conviene espressamente in deroga a quanto stabilito nella sezione 2.2(i) del presente EULA che:
-	l’Utente acquisisce il diritto di copiare o riprodurre il Prodotto Software, compreso il diritto di duplicare il supporto sul quale il Prodotto Software è stato fornito all’Utente e il relativo file di licenza; e
-	l’Utente acquisisce il diritto di consentire l’uso del Prodotto Software a ogni società o azienda facente parte del Gruppo Aziendale dell’Utente (come di seguito definito),
in entrambi i casi, al solo e limitato scopo di esercitare il diritto della licenza d’uso simultanea concesso all’Utente in base a detta Licenza Aziendale entro i limiti sopra elencati.
Questa Appendice rappresenta una parte integrante del presente EULA e tutti i termini e le condizioni del presente EULA non espressamente derogati dalla presente Appendice rimarranno in vigore per l’Utente in conformità con quanto sopra, insieme ai termini e alle condizioni esposte in questa Appendice.
Nel presente contesto e unicamente ai fini delle Licenze Aziendali, i termini seguenti avranno il seguente significato:
-	l’espressione “Gruppo Aziendale” indica qualsiasi società o azienda:
a)	nella quale l’Utente (i) detenga o controlli direttamente o indirettamente i diritti di voto legati a oltre il 50% del capitale sociale ordinario emesso o (ii) controlli direttamente o indirettamente la nomina della maggioranza dei dirigenti (o equivalenti) che compongono il relativo consiglio di amministrazione (o organo equivalente); o
b)	che direttamente o indirettamente (i) detenga o controlli i diritti di voto legati a oltre il 50% del capitale sociale ordinario emesso dall’Utente o (ii) controlli la nomina della maggioranza dei dirigenti (o equivalenti) che compongono il consiglio di amministrazione (o organo equivalente) dell’Utente; o
c)	che sia direttamente o indirettamente posseduta o controllata dalla stessa società o azienda che possiede o controlla l’Utente come dal sotto-caso b) precedente;
-	l’espressione “Utente Autorizzato” indica ogni utente finale all’interno della società, azienda o Gruppo Aziendale dell’Utente che usa il Prodotto Software presso le Sedi;
-	il termine “Sede” indica la struttura dell’Utente alla quale Schneider Electric ha inizialmente fornito il Prodotto Software, nonché tutte le strutture dell’Utente e le strutture del Gruppo Aziendale dell’Utente, indipendentemente dal fatto che dette strutture siano situate nello stesso paese o in diversi paesi.



© 2023 - Schneider Electric. Tutti i diritti riservati.
